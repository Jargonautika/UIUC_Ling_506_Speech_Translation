( B08___01_2CorinthiansESSWYIN1DA_00001 "Ukut latat Paul-meng pinguut, apostle-nganeng Christ Jesus-em Kiyaghneghem piyukellghakun, Timothy-mengllu pinguut ugpeqaalgutemnneng." )
( B08___01_2CorinthiansESSWYIN1DA_00002 "Kiyaghneghem yugitnun qerngughutkayugnun yughaghvigani Corinth-em, tamaghhiitnunllu Kiyaghneghem yugitnun iingunaghhaani Achaia-m." )
( B08___01_2CorinthiansESSWYIN1DA_00003 "Yeqay Kiyaghneghem Atamta, Atanemtallu Jesus Christ-am tuunlisi quyastelleghmengllu nekeggmelleghmengllu." )
( B08___01_2CorinthiansESSWYIN1DA_00004 "Usuqelteggu Kiyaghneq Atanga Atanemta Jesus Christ-am, nangllegtapiglleghii Ata, Kiyaghneghmeng tagiiquq qamaglluni kayutkaghqaq!" )
( B08___01_2CorinthiansESSWYIN1DA_00005 "Kayusighaqiinkut qamaglluta seghleliillemnni, enkaam whangkutallu kayusighyaqlegwaaput tamaakut allaaghhiinaghmeng seghleliilghiit, atuqluku ataasiq taana kayusilleq allgeghtekaghput Kiyaghneghmeng." )
( B08___01_2CorinthiansESSWYIN1DA_00006 "Katam ilatngallemtestun Christ-am uglaapiglleghhiinun ikfiqellghanun, enkaam Christ-akun ilatngallequkut Kiyaghneghem kayusilleghllaganun." )
( B08___01_2CorinthiansESSWYIN1DA_00007 "Ikfiqegkumta, kayusilleghpesinunllu yugulilleghpesinunllu pillghuuq;" )
( B08___01_2CorinthiansESSWYIN1DA_00008 "kayusillengegkumta taawa elpesillu kayusillengellequsi enkaam tuunellengellequsi nekeggmellelighlusi suflughsaghqaaluki tamaakut ataasit ikfiqellghet suflughtekaput." )
( B08___01_2CorinthiansESSWYIN1DA_00009 "Enkaam sighimakilleghput elpesinun aghuliituq;" )
( B08___01_2CorinthiansESSWYIN1DA_00010 "liisimakaghput taana katam ilatngalleghpesigun ikfiqellemnnun, elpesillu ilatngaasi kayusilleghmun allgeghtekamnnun." )
( B08___01_2CorinthiansESSWYIN1DA_00011 "Ugpeqaalgutemnni, nallukesunghitamsi seghleliilleghmeng nanghiiqamnneng Asia-mi." )
( B08___01_2CorinthiansESSWYIN1DA_00012 "Elngaatall seghleghllaguuq uqigtupigtekaaguq, repall sighimananiqaagukut kiyaghtelleghqamnneng." )
( B08___01_2CorinthiansESSWYIN1DA_00013 "Ipapestaaq tuqunaqniluta piyaghtukut." )
( B08___01_2CorinthiansESSWYIN1DA_00014 "Iwernga tawaten aneghtukut whangkunneng sighimakefqaamta pisqelluta, taawanginaghhaq Kiyaghneq sighimakesqelluku unguvaghtestikayuk tuqukaneng." )
( B08___01_2CorinthiansESSWYIN1DA_00015 "Elngaatall seghlepestaaghmeng tuqum tevneghaneng yuguliinkut, yugulilleqiinkutlu." )
( B08___01_2CorinthiansESSWYIN1DA_00016 "Enkaam ellngakun sighimanguukut ellngan yugulilaataghlleqiinkut, elpesi kayusiisimaluta yughalleghpesigun." )
( B08___01_2CorinthiansESSWYIN1DA_00017 "Yughaatkilleghllagsi whangkunneng kiimsillengellequt, enkaam Kiyaghneghem quyasleqiinkut;" )
( B08___01_2CorinthiansESSWYIN1DA_00018 "uglapiglleghhiitlu iglagtughlluteng iyamsiqayugvikelleqaat whangkunneng." )
( B08___01_2CorinthiansESSWYIN1DA_00019 "Una esgha qukaayugusighput, sumeghtaghallemta ungipaatiinkut kiyaghtaalleghput whani nunami ipapighqengngaaqlu piniqingaaqlu, kiyang elpesinun." )
( B08___01_2CorinthiansESSWYIN1DA_00020 "Tawaten piiqukut Kiyaghneghem piniqingalghiikun kayusillghakun, nakaan yugem peghqinellghakun." )
( B08___01_2CorinthiansESSWYIN1DA_00021 "Qamaglluteng lataput elpesinun piyaqniitut atightughyaghqaalutengllu liigiksaghqaalutengllu." )
( B08___01_2CorinthiansESSWYIN1DA_00022 "Sighimakaqamsi liigikngwaaghesqelluku sangwaa maaten liigikegkaghpesi nalighneghhiinaa, enkaam Aghneghani Atanghem Jesus-em elpesi qukaayugutkelleqaghpesikut katam whangkuta qukaayugutkellemtestun elpesi." )
( B08___01_2CorinthiansESSWYIN1DA_00023 "Qayughllak ipapighqutkegkaqaqa qamaglluku tamaana, sivuklunga elpesinun laalighhnalunga pikaayaghtunga, quyastellengnayukafsi malghughqengngaan." )
( B08___01_2CorinthiansESSWYIN1DA_00024 "Laalighfiksukaqamsi aglaatkelluku Macedonia-mun, uteghniitkellukullu tamaaken, kayutengnalunga elpesineng igleghalleghqamnun Judea-mun." )
( B08___01_2CorinthiansESSWYIN1DA_00025 "Sumeghpesinii tawaten qakiqniqellemni ataasiighneghisingaa?" )
( B08___01_2CorinthiansESSWYIN1DA_00026 "Sumeghpesinii qakiqniqelqa nunam yugatun ayuqaa, tawaninginaq piyaghqaq, “Aa-a,” “Nakaa?” Ipapestaaq Kiyaghneq ataasiighmetuq, akequsaqa elpesinun “Aang'ghunghituqlu” “Nakaaghunghituqlu”." )
( B08___01_2CorinthiansESSWYIN1DA_00027 "Kiyaghneghem Ighnegha, Jesus Christ-a ungipaqegkaghput elpesinun Silas-lu Timothy-llu whangallu, “Aang'ghunghituqlu” “Nakaaghunghituqlu”;" )
( B08___01_2CorinthiansESSWYIN1DA_00028 "iwernga ellngani quunpeng “Aang'ghuuq”." )
( B08___01_2CorinthiansESSWYIN1DA_00029 "Ellnganguuq “Angelleq” tamaghhiitnun Kiyaghneghem akequsiitnun." )
( B08___01_2CorinthiansESSWYIN1DA_00030 "Tamaaken apalluqluku whangkuta “Amen-aaghaqukut” ellngakun usuqnemteggu Kiyaghneq." )
( B08___01_2CorinthiansESSWYIN1DA_00031 "Kiyaghneghem ayepsugighsaghiinkut, maligulluta elpesinun Christ-akun;" )
( B08___01_2CorinthiansESSWYIN1DA_00032 "Kiyaghneghem ellngan katam aaftiinkut;" )
( B08___01_2CorinthiansESSWYIN1DA_00033 "nalluniighiinkut ellminun pinguluta, tuunaaklu Taghneghagni ilumnnun nallangiisaalukek tamaghhaanun akequsaqegkaminun whangukunnun." )
( B08___01_2CorinthiansESSWYIN1DA_00034 "Tuqlughaqa Kiyaghneq liisimakistenguluku qayughllak liisimakegkanga qaamna iluka!" )
( B08___01_2CorinthiansESSWYIN1DA_00035 "Corinth-esugunghitunga seghleliighqesnayukamsi." )
( B08___01_2CorinthiansESSWYIN1DA_00036 "Igleghunnaqutkengngunghitaghput ugpeqilleghsi;" )
( B08___01_2CorinthiansESSWYIN1DA_00037 "qepghalgusighyugamsi quyamasqellusi, qayughllak aghuliitusi ugpeqilleghpesigun." )
