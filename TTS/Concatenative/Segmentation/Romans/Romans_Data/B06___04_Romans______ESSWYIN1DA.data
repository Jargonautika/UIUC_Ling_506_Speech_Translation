( B06___04_Romans______ESSWYIN1DA_00001 "Sameng'ngam pilleqesta Abraham-emeng, sivunemnneng whangkuta Jews-eni?" )
( B06___04_Romans______ESSWYIN1DA_00002 "Sameng liitkaawa?" )
( B06___04_Romans______ESSWYIN1DA_00003 "Kiyaghneghem nallghusaqaqngukagu elqughutngalleghminun sallghakun, sameng qukaayugusighqalgunayaghtuq." )
( B06___04_Romans______ESSWYIN1DA_00004 "Iwernga Kiyaghneghmun qukaayugutkepagningitii salleni." )
( B06___04_Romans______ESSWYIN1DA_00005 "Akuzitni Igaqegkani igaqngaaq whaten, “Abraham-em ugpeqegkaqaa Kiyaghneq enkaam ugpeqillgha apalluqluku Kiyaghneghem tugukliqaqaa elqughutngalghiinguluku.” Yuuk qepghalleghmineng akileghtuusangegkayuguuq." )
( B06___04_Romans______ESSWYIN1DA_00006 "Akileghtuusaa tunusaanghituq qayughllak ellngan allgeghtekaqaa qepghaalluku." )
( B06___04_Romans______ESSWYIN1DA_00007 "Kiyaghneghem nallghusaghnaanghitaa yuuk elqughutngalleghminun qepghaatillghakun ellminun." )
( B06___04_Romans______ESSWYIN1DA_00008 "Itupill yugem neghyuksaghqaqaa Kiyaghneq nallghusaghikayuk seghleghqesteneng elqughutngalleghminun ugpeqillghitgun." )
( B06___04_Romans______ESSWYIN1DA_00009 "Umiilgem David-em igaqegkaqaa taana ataasiq." )
( B06___04_Romans______ESSWYIN1DA_00010 "Pikaaguq yuget quyastepikaaniluki Kiyaghneghem nallghusaghaqngaki elqughutngalleghminun avelghaghluki qepghaatillghit Kiyaghneghmun. “Quyastekaagut tamaakut seghleghqellghit Kiyaghneghem seghevutkii, anaggutellghit saapegkii!" )
( B06___04_Romans______ESSWYIN1DA_00011 "Quyastekaaguq yuuk seghleghqellghi Atanghem sumeghmiknaniqangi.” Taana quyastelleq David-em akuzitkegkaa, circumcise-ekaghhiinaghnun pingwaa?" )
( B06___04_Romans______ESSWYIN1DA_00012 "Nakaa!" )
( B06___04_Romans______ESSWYIN1DA_00013 "Circumcise-ellghilngughnunllu pinguuq." )
( B06___04_Romans______ESSWYIN1DA_00014 "Akuzitni Igaqegkani igaqngaaq, “Abraham-em ugpeqegkaqaa Kiyaghneq, enkaam ugpeqillgha apalluqluku Kiyaghneghem tugukliqaqaa elqughutngaluku.” Qavngaq Kiyaghneghem tugukliqaqagu?" )
( B06___04_Romans______ESSWYIN1DA_00015 "Sivungani circumcise-ellghaan nalighmeng kingunganeng?" )
( B06___04_Romans______ESSWYIN1DA_00016 "Sivungani circumcise-ellghan, nakaan kingunganeng." )
( B06___04_Romans______ESSWYIN1DA_00017 "Tagtalmi taakwani Abraham circumcise-ekaaguq." )
( B06___04_Romans______ESSWYIN1DA_00018 "Circumcise-ellgha nalluniilkutaaguq ipapighqusiiluni Kiyaghneghem nallghusaqaqegkanga elqughutngalleghminun ugpeqillghakun." )
( B06___04_Romans______ESSWYIN1DA_00019 "Salin circumcise-ellghilluku Kiyaghneghem tugukliqaqaa elqughutngaluku." )
( B06___04_Romans______ESSWYIN1DA_00020 "Tamaaken apalluqluku Abraham atanguuq tamaghhaanun ugpeqilghiinun circumcise-ellghiteghngaata, enkaam Kiyaghneghem tugukliimii elqughutngaluki." )
( B06___04_Romans______ESSWYIN1DA_00021 "Abraham-llu atakaat circumcise-ekat." )
( B06___04_Romans______ESSWYIN1DA_00022 "Taana ipanguuq taawanginaghhaq ugpeqillelgukuyeng Abraham-etun, salin circumcise-ellghilluku." )
( B06___04_Romans______ESSWYIN1DA_00023 "Kiyaghneghem akeqegkaqii Abraham-enkut kingunqullghiit iingunaghhaan nuna ellngitnun pagilleqniluku." )
( B06___04_Romans______ESSWYIN1DA_00024 "Akequsaqellghitaa taana Abraham-emun qayughllak qaatkegkangi Liilightuusat." )
( B06___04_Romans______ESSWYIN1DA_00025 "Itupill Kiyaghneghem akeqegkaqaa qayughllak ugpeqegkanga enkaam Kiyaghneghem tugukliqaqaa elqughutngaluku." )
( B06___04_Romans______ESSWYIN1DA_00026 "Kiyaghneghem akequsaa tuunyaghqaayaqan qaatkullghiinun Liilightuusanun, taawa ugpeqilleq satngunghituq." )
( B06___04_Romans______ESSWYIN1DA_00027 "Kiyaghneghemllu akequsaa satngunghituq." )
( B06___04_Romans______ESSWYIN1DA_00028 "Kiyaghneq sakritaquq yuget qaatkunneghinneghata Liilightuusanun tuunegkaanun Moses-mun." )
( B06___04_Romans______ESSWYIN1DA_00029 "Iwernga Liilightuusiisaqan taawa yuget qaatkunneghitusiinnayaghtut." )
( B06___04_Romans______ESSWYIN1DA_00030 "Tamaaken apalluqluku ugpeqilleghmegteggun yuget allgeghtaat Kiyaghneghem akequsaa akingilnguuluku tunusaq." )
( B06___04_Romans______ESSWYIN1DA_00031 "Enkaam qamaglluteng Abraham-em kingunghita allgeghtepestaaghlleqaat Kiyaghneghem akequsaa." )
( B06___04_Romans______ESSWYIN1DA_00032 "Taana akequsaq Jews-nginaghhaghnun ayuqenghituq Liilightuusalegnun." )
( B06___04_Romans______ESSWYIN1DA_00033 "Iwernga ugpeqilghiinunllu ayuquq Abraham-em ugpeqillghatun." )
( B06___04_Romans______ESSWYIN1DA_00034 "Enkaam Abraham qamaglluta atakaghput ugpeqilghiini." )
( B06___04_Romans______ESSWYIN1DA_00035 "Akuzitni Igaqegkani igaqngaaq, “Atangughtestamken uglapiglleghhiinun nunat yugitnun.” Kiyaghneghem tawaten akeqegkaqaa Abraham qayughllak ugpeqegkanga Kiyaghneq." )
( B06___04_Romans______ESSWYIN1DA_00036 "Kiyaghneghuuq tuqukaneng unguvaghtikayuk, qelghilleghmikunllu ulimatkayuk sameng sangilngughmeng." )
( B06___04_Romans______ESSWYIN1DA_00037 "Abraham-em avaqutilleghqaa sighimaniitkaaguq." )
( B06___04_Romans______ESSWYIN1DA_00038 "Iwernga ugpeqegkaqaa Kiyaghneq, sighimakumanginaqaqaallu." )
( B06___04_Romans______ESSWYIN1DA_00039 "Enkaam atangughtekaaguq uglaapiglleghhiinun nunat yugitnun." )
( B06___04_Romans______ESSWYIN1DA_00040 "Whaten Kiyaghneghem pikaqaa, “Kinguneghten kestepagningisaghqaagut.” Abraham-em nulighha, Sarah, qumingepagningitkaalghii." )
( B06___04_Romans______ESSWYIN1DA_00041 "Ellnga Abraham 100 ayumiqulleghtutkalighyaghtughluni, tuqumun tughaaghulghii." )
( B06___04_Romans______ESSWYIN1DA_00042 "Iwernga tamaakut suumqeghngaaghmiki, ugpeqillgha Kiyaghneghmun ukavaamangilnguq." )
( B06___04_Romans______ESSWYIN1DA_00043 "Ugpeqinaniimangituq talwa aygughikumangitaa Kiyaghneghem akequsaa." )
( B06___04_Romans______ESSWYIN1DA_00044 "Iwernga ugpeqiighataghaqaq, usuqegkaallu Kiyaghneq." )
( B06___04_Romans______ESSWYIN1DA_00045 "Abraham-em ipapighqutkengngwaaqaqaa Kiyaghneghmun piyaghqaqniluku akequsaqegkani." )
( B06___04_Romans______ESSWYIN1DA_00046 "Akuzitni Igaqegkani igaqngaaq, “Kiyaghneghem tuguqliqaqaa elqughutngaluku,” apalluqluku ugpeqillgha." )
( B06___04_Romans______ESSWYIN1DA_00047 "Taakut akuzitet, “Kiyaghneghem tuguqliqaqaa elqughutngaluku,” igaqegkaagut nakaan Abraham-nginaghmun, iwernga igaqegkaagut whangkunnunllu." )
( B06___04_Romans______ESSWYIN1DA_00048 "Kiyaghneghem tuguklighlleqiinkut elqughutngaluta qayughllak ugpeqegkefut ellnga." )
( B06___04_Romans______ESSWYIN1DA_00049 "Ellnganguuq Jesus-meng Atanemnneng unguvaghtestikaq." )
( B06___04_Romans______ESSWYIN1DA_00050 "Kiyaghneghem tuunegkaqaa Jesus tuqumatkesqelluki seghleghqelleput, unguvaghtekaqaallu nallghusaghnaluta elqughutngalleghminun." )
