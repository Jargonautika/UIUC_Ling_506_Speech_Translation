( B06___10_Romans______ESSWYIN1DA_00001 "Ugpeqaalgutemni, qamagun ilumkun piyukepigtaqanka whanga katam yugenka Jews-et yugulillengesqelluki!" )
( B06___10_Romans______ESSWYIN1DA_00002 "Elngaatall Kiyaghneghmun yughaatkaqanka!" )
( B06___10_Romans______ESSWYIN1DA_00003 "Whaten piighhnaqanka yugenka:" )
( B06___10_Romans______ESSWYIN1DA_00004 "Qepghaasupigtaqaat Kiyaghneq iwernga liigikigataat naten Kiyaghneq qepghaatesugaqutni ellngitnun." )
( B06___10_Romans______ESSWYIN1DA_00005 "Liigikellghitaat naten Kiyaghneghem nallghusaghaqutangi yuget elqughutngalleghminun." )
( B06___10_Romans______ESSWYIN1DA_00006 "Enkaam elqughutngangllaghnaqutkaqut qaatkelluki Liilightuusii." )
( B06___10_Romans______ESSWYIN1DA_00007 "Tawaten pilleghmegteggun tugukliigataat Kiyaghneghem elqughutngallgha." )
( B06___10_Romans______ESSWYIN1DA_00008 "Christ-a kenlekaat Liilightuusat." )
( B06___10_Romans______ESSWYIN1DA_00009 "Enkaam tamaghhaghmi ugpeqillelek Kiyaghneghem nallghusaghlleqaa elqughutngalleghminun." )
( B06___10_Romans______ESSWYIN1DA_00010 "Moses igaqaaguq Kiyaghneghmeng nallghusaghilghiimeng yugneng elqughutngalleghminun qaatkutellghitgun Liilightuusanun." )
( B06___10_Romans______ESSWYIN1DA_00011 "Whaten igaqegkaqaa, “Yugem qaatkumakaki Liilightuusat, taakutgun kiyaghllequq.” Iwernga nallghusaqaq Kiyaghneghem elqughutngallghanun ugpeqilleghqun, qelqaaguq, “Aaptegpenang, ‘Kina mayughlleqa qilagmun?’” (ukiggnaluku Christ-a nunamun)." )
( B06___10_Romans______ESSWYIN1DA_00012 "Nalighmeng aaptegpenang, “Kina ukiglleqa Abyss-mun?” (mayuunnaluku Christ-a tuqumeng.)" )
( B06___10_Romans______ESSWYIN1DA_00013 "Akuzitni Igaqegkani whaten igaqngaaq, “Kiyaghneghem ungipaa qantaghantuq elpenun." )
( B06___10_Romans______ESSWYIN1DA_00014 "Akuzitkelleqan qaneghpegun, ugpeqelleqanllu ilugpegun.” (Kiyaghneghem ungipaa ugpeqilleghmeng ayuqelghii, taananguuq ungipaqegkefut.)" )
( B06___10_Romans______ESSWYIN1DA_00015 "Aapquvgu qaneghpeneng, “Jesus Atanghuniluku,” ilugpenengllu ugpeqegkuvgu Kiyaghneghmun unguvaghtesimaniluku tuqulleghmeng, yugulillengellequten." )
( B06___10_Romans______ESSWYIN1DA_00016 "Yuuk ugpeghtuq ilumikun, enkaam Kiyaghneghem nallghusaghaa elqughutngalleghminun." )
( B06___10_Romans______ESSWYIN1DA_00017 "Aapghaallu qaneghmikun ugpeqegkani, enkaam yugulillenguq." )
( B06___10_Romans______ESSWYIN1DA_00018 "Akuzitni Igaqegkani igaqngaaq, “Kitum alngunak ugpeqegkumigu ellnga kaynguyugnaanghituq.” Allangughutngitut Jews-etlu Greek-etlu qayughllak ataasiiguq Ataneq, Atanqaa tamaghhaan." )
( B06___10_Romans______ESSWYIN1DA_00019 "Quyasteghllagaqaa tamaghhaan tuqlughilghii ellmineng." )
( B06___10_Romans______ESSWYIN1DA_00020 "Katam Akuzitni Igaqegkani igaqngalghii, “Tamaghaghmi tuqlughilghii aatghakun Atanghem yugulillengyaghqaaguq.” Iwernga naten yuget tuqlughlleqatgu ugpenghilkumeng?" )
( B06___10_Romans______ESSWYIN1DA_00021 "Naten ugpeghlleqat, nagaquunneghilkumeng?" )
( B06___10_Romans______ESSWYIN1DA_00022 "Natenllu nagaqughlleqat ungipaqistengunateng?" )
( B06___10_Romans______ESSWYIN1DA_00023 "Naten yuget ungipaqilleqat ellnganeng wetku kayagtellengegkuyeng?" )
( B06___10_Romans______ESSWYIN1DA_00024 "Katam Akuzitni Igaqegkani igaqngalghii, “Pinighnaghhaghmeng itegiit tamaakut ungipaqilghiit Pinilghiineng Ungipaneng!” Iwernga ilanginiita qaatkegkaqiit Pinilghiit Ungipat." )
( B06___10_Romans______ESSWYIN1DA_00025 "Isaiah aaptekaaguq, “Ataneq, kitum ugpeqegkaqagu ungipaghput?” Kina alngunak ugpeqillelgunaanghituq nagategpenani ungipameng Christ-ameng ayuqelghiimeng." )
( B06___10_Romans______ESSWYIN1DA_00026 "Iwernga piiqsingaa Israel-eghmiit nagaquunneghinniluki ungipameng?" )
( B06___10_Romans______ESSWYIN1DA_00027 "Aa-a, nagaqupestaaqaagut." )
( B06___10_Romans______ESSWYIN1DA_00028 "Akuzitni Igaqegkani igaqngalghii, “Mengit aghulaqumaat tamaghhaanun nunam;" )
( B06___10_Romans______ESSWYIN1DA_00029 "akuzitangitlu kenlengitnun nunam.” Alla aapqughaallelguunga:" )
( B06___10_Romans______ESSWYIN1DA_00030 "Israel-eghmiit liigikenghitatkii-i Israel-eghmiingunghilnguut ellngitlu Kiyaghneghem yukatkii?" )
( B06___10_Romans______ESSWYIN1DA_00031 "Aa-a, liigikumiit." )
( B06___10_Romans______ESSWYIN1DA_00032 "Sivukluku Kiyaghneghem Moses whaten pistaa:" )
( B06___10_Romans______ESSWYIN1DA_00033 "“Elpesinun aqinakesnaqanka Israel-eghmiingunghilnguut." )
( B06___10_Romans______ESSWYIN1DA_00034 "Israel-eghmiingunghilngughteggun liigikigalngughteggun ugumiyugtesnaqamsi.” Taagken Isaiah tetugpenani aapghikaaguq whaten Kiyaghneghem pillghaneng, “Tamaakut ivaghimangilnguut whangamneng, naalkegkaqaatnga." )
( B06___10_Romans______ESSWYIN1DA_00035 "Tamaakunun aaptinghilngughnun whangamneng, liitestekaagunga.” Iwernga Israel-meng Kiyaghneq whatenllu pikaaguq, “Aghnelqusighllak nengugutanka iiggenka qaatkusigalngughnunllu, kipullginaalghiinunllu whangamneng.”" )
