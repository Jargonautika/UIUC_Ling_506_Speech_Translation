( B06___05_Romans______ESSWYIN1DA_00001 "Tamaaken apalluqluku nallghusaqaatemnneng Kiyaghneghem elqughutngallghanun ugpeqillemteggun, nekeggmellelguukut Kiyaghneghmi Atanemteggun Jesus Christ-akun." )
( B06___05_Romans______ESSWYIN1DA_00002 "Apalluqluku ugpeqilleghput Jesus-em kiyaghtestiinkut Kiyaghneghem piniqellghani." )
( B06___05_Romans______ESSWYIN1DA_00003 "Enkaam quyaghllaguukut qayughllak liisimakngwaaghaghput Kiyaghneghem nengightesleqiinkut nighughqelleghmineng." )
( B06___05_Romans______ESSWYIN1DA_00004 "Taam saaghwakun quyaaqukut seghleliillemnni qayughllak liisimakaghput seghleliillghem nuqenneghtullengestaqiinkut." )
( B06___05_Romans______ESSWYIN1DA_00005 "Nuqenneghtullemteggun Kiyaghneghem itagnaqaqiinkut." )
( B06___05_Romans______ESSWYIN1DA_00006 "Itagnaqillghan sighimallengestaqiinkut." )
( B06___05_Romans______ESSWYIN1DA_00007 "Taam sighimallghem iilqamiqnaanghitiinkut qayughllak Kiyaghneghem kuuvegkaqaa piniqelleni qamavek ilumnnun Agleghnalghiignekun Taghneghagnekun, Kiyaghneghem tuunegkamikun whangkunnun." )
( B06___05_Romans______ESSWYIN1DA_00008 "Yugulipagningilluta Christ-am tuqumatkegkaqii seghleghqestet, tawani pilleghqaghlluwaaghmi Kiyaghneghem nakmikegkaani." )
( B06___05_Romans______ESSWYIN1DA_00009 "Entaqun qafsinkuuraghhiinaat tuqumatkiyugnayaghtut elqughutngalghiimun yugmun." )
( B06___05_Romans______ESSWYIN1DA_00010 "Nalighmeng entaqun kina tuqumatkiyugnayaghtuq pinilghiimun yugmun." )
( B06___05_Romans______ESSWYIN1DA_00011 "Iwernga Kiyaghneghem kelgutkaqaa piniqelleni whangkunnun, paninang seghleghqestenguluta Christ-am tuqumatkegkaqiinkut!" )
( B06___05_Romans______ESSWYIN1DA_00012 "Nalluneqniighaghput Kiyaghneghem nallghusaamiinkut elqughutngalleghminun Christ-am aawakun." )
( B06___05_Romans______ESSWYIN1DA_00013 "Nalluneqniighataghaghaghput yugulillengellequkut Christ-akun Kiyaghneghem sakraallghaneng." )
( B06___05_Romans______ESSWYIN1DA_00014 "Whangkuta Kiyaghneghem anguyaksaghiinkut, iwernga ilaliiqaqiinkut tuqullghakun Ighneghmi." )
( B06___05_Romans______ESSWYIN1DA_00015 "Maaten Kiyaghneghem ilakumtaaqiinkut, enkaam nalluneqniighataghaghaghput yugulillengellequkut Christ-am unguvallghakun!" )
( B06___05_Romans______ESSWYIN1DA_00016 "Taam saaghwakun, quyaghllaguukut Kiyaghneghmi Atanemteggun Jesus Christ-akun." )
( B06___05_Romans______ESSWYIN1DA_00017 "Ellnganguuq whangkunnun ilaliighutestilghii Kiyaghneghmun." )
( B06___05_Romans______ESSWYIN1DA_00018 "Yuksuwhaaq, Adam, seghleghqaqngan, seghleghqellghan tuqulleq iteghtestekaqaa nunamun." )
( B06___05_Romans______ESSWYIN1DA_00019 "Enkaam qamaglluni yuuk tuquyaghqaaguq qayughllak qamaglluni seghleghqegkaaguq." )
( B06___05_Romans______ESSWYIN1DA_00020 "Seghleghqellelgukaaguq nunami salin Kiyaghneghem tuunellghilluki Liilightuusat Moses-mun." )
( B06___05_Romans______ESSWYIN1DA_00021 "Iwernga Kiyaghneghem nanqigtellghitii yuget aghyuughyaghqaaluki seghleghqellghitnun qayughllak Liilightusiilnguq." )
( B06___05_Romans______ESSWYIN1DA_00022 "Paninang yuget kiyaghtekaagut ima Adam-emeng Moses-mun, qamaglluteng tuquyaghqaagut, maligulluteng tamaakut seghleghqellghit Adam-em seghleghqellghatun ayuqenghilnguut." )
( B06___05_Romans______ESSWYIN1DA_00023 "Adam Christ-atun ayuquq, tagiyaghqatun." )
( B06___05_Romans______ESSWYIN1DA_00024 "Iwernga Kiyaghneghem tunusaa Adam-em seghleghqellghatun ayuqenghituq." )
( B06___05_Romans______ESSWYIN1DA_00025 "Ipanguuq uglapiglleghhiit yuget tuqukaagut apalluqluku ataasim yugem seghleghqellgha." )
( B06___05_Romans______ESSWYIN1DA_00026 "Iwernga Kiyaghneghem piniqellgha seghleghllaguuq." )
( B06___05_Romans______ESSWYIN1DA_00027 "Enkaam uglaapiglleghhiit yuget allgeghtekaqaat Kiyaghneghem aqeghqengngalghii akingilnguq tunusaa, piniqellghakun ataasim yugem Jesus Christ-am." )
( B06___05_Romans______ESSWYIN1DA_00028 "Allakuteghllagtuk, Adam-em seghleghqellghallu, tunusaallu Kiyaghneghem." )
( B06___05_Romans______ESSWYIN1DA_00029 "Kingunganeng Adam seghleghqaqngan Kiyaghneghem nanqigtekaqaa aghyuughyaghqaaluku." )
( B06___05_Romans______ESSWYIN1DA_00030 "Iwernga kingungitneng yulghuteghllaget seghleghqaqngata, Kiyaghneghem akingilngughqun tunusamikun nallghusaghtestekaqii elqughutngalleghminun." )
( B06___05_Romans______ESSWYIN1DA_00031 "Ataasiq yuuk seghleghqegkaaguq enkaam ellnga apalluqluku, tuqullghem igleghutii qamaglluki yuget." )
( B06___05_Romans______ESSWYIN1DA_00032 "Iwernga sangwaa Kiyaghneghem apeghiiqaa ataasikun yugkun, Jesus Christ-akun, aangataghaghtuq seghleghqellghaneng ataasim yugem." )
( B06___05_Romans______ESSWYIN1DA_00033 "Enkaam allgeghullghiit Kiyaghneghem kemnapiglleghhiimeng piniqellghaneng, tunusaanengllu elqughutngallghaneng, qamaglluteng igleghutillequt kiyaghtelleghmi ataasikun yugkun Jesus Christ-akun." )
( B06___05_Romans______ESSWYIN1DA_00034 "Apalluqluku Adam-em ataasiq seghleghqellgha, Kiyaghneghem nanqigtekaqii qamaglluki yuget aghyuughyaghqaaluki." )
( B06___05_Romans______ESSWYIN1DA_00035 "Tawateghpigaq apalluqluku Christ-am ataasiq elqughutngalghii pillgha Kiyaghneghem nallghusaghii qamaglluki yuget elqughutngalleghminun, tuuniillu unguvalleghmeng." )
( B06___05_Romans______ESSWYIN1DA_00036 "Qaatkunneghitellghakun ataasim yugem, uglaapiglleghhiit yuget seghleghqestengughtekaagut." )
( B06___05_Romans______ESSWYIN1DA_00037 "Tawateghpigaq, qaatkutellghakun ataasim yugem, uglaapiglleghhiit yuget nallghusaghyaghqaagut Kiyaghneghem elqughutngallghanun." )
( B06___05_Romans______ESSWYIN1DA_00038 "Liilightuusat Kiyaghneghem tuunegkii Moses-mun yuget liisaaghaghtestiit seghleghqelleghmeng." )
( B06___05_Romans______ESSWYIN1DA_00039 "Iwernga yuget seghleghqataghaghyata Kiyaghneghem nangllegtallgha nulanginaqaq." )
( B06___05_Romans______ESSWYIN1DA_00040 "Seghleghqellghem igleghutkaqii yuget tuqulleghqun." )
( B06___05_Romans______ESSWYIN1DA_00041 "Iwernga Kiyaghneghem piniqellghan igleghutngwii yuget nallghusalleghmikun ellngit elqughutngalleghminun." )
( B06___05_Romans______ESSWYIN1DA_00042 "Enkaam allgeghtaat kenlengilnguq unguvalleq Jesus Christ-akun Atanemteggun." )
