( B10___02_Ephesians___ESSWYIN1DA_00001 "Sivunghani taghneghasi tuqungayaghtut qayughllak qaatkumangilkesi Kiyaghneq, seghleghqestenguyaghtusillu." )
( B10___02_Ephesians___ESSWYIN1DA_00002 "Tawatesaghtusi kiyaghtengngulusi nunam seghleghmun igleghneghanun." )
( B10___02_Ephesians___ESSWYIN1DA_00003 "Qaatkengnguyaghaghsillu igleghutistengat tughneghaat qilagamelnguut." )
( B10___02_Ephesians___ESSWYIN1DA_00004 "Ellnganguuq aangwaalleghpigaq tughneghaq igleghutilghii yugneng qaatkusigalngughneng Kiyaghneghmun." )
( B10___02_Ephesians___ESSWYIN1DA_00005 "Qamaglluta kiyaghtekaagukut tamaakustun yugestun." )
( B10___02_Ephesians___ESSWYIN1DA_00006 "Atuqegkaqaput seghleghqengngalghiit piyukellghi yugusimtallu umyugamtallu." )
( B10___02_Ephesians___ESSWYIN1DA_00007 "Enkaam qamaglluta allgeqaatemnneng seghleghqestenguluta, aghyuullengnaqnguyaghtukut Kiyaghneghem sakraallghakun." )
( B10___02_Ephesians___ESSWYIN1DA_00008 "Iwernga Kiyaghneq nangllegtaghllagtuq, piniqepigtiinkutlu." )
( B10___02_Ephesians___ESSWYIN1DA_00009 "Qaywa taghneghaput tuqungayaghngiita apalluqluki seghleghqelleput, Kiyaghneghem unguvaghtiinkut maligulluta Christ-amun." )
( B10___02_Ephesians___ESSWYIN1DA_00010 "(Yugulikaagusi Kiyaghneghem nangllekellghakun.)" )
( B10___02_Ephesians___ESSWYIN1DA_00011 "Kiyaghneghem unguvaghtiinkut maligulluta Christ Jesus-mun, whangkunnunllu aqumelgusightestaa qilagmi." )
( B10___02_Ephesians___ESSWYIN1DA_00012 "Kiyaghneq tawaten pikaaguq kinguliighaghnun liitesqelluku piniqelleghrukutaaghllani whangkunnun Christ Jesus-kun." )
( B10___02_Ephesians___ESSWYIN1DA_00013 "Kiyaghneghem nangllegtallghakun yugulikaagusi ugpeqilleghpesigun." )
( B10___02_Ephesians___ESSWYIN1DA_00014 "Yugulilleghsi elpesineng pilqenghitaghsi, Kiyaghneghem tunusaqaa elpesinun." )
( B10___02_Ephesians___ESSWYIN1DA_00015 "Yugulillghitiisi apalluqluku salleghsi, enkaam qukaayugutkesaghqaqenghitaghsi." )
( B10___02_Ephesians___ESSWYIN1DA_00016 "Kiyaghneghem ulimaaqiinkut tawatelluta." )
( B10___02_Ephesians___ESSWYIN1DA_00017 "Christ Jesus-kun ulimaaqiinkut qepghiisqelluki pinilghiit qepghaqat." )
( B10___02_Ephesians___ESSWYIN1DA_00018 "Sivunghani taakut pinilghiit qepghaqat yataaghqengngwaaqaqii whangkunnun qepghiisqelluki kiyaghtellemnni." )
( B10___02_Ephesians___ESSWYIN1DA_00019 "Neqamikluku Gentile-ngulusi allgeqaagusi." )
( B10___02_Ephesians___ESSWYIN1DA_00020 "Jews-et atighaqiisi “circumcise-ellghilnguut”, ellmeggneng atiqayuguut “circumcise-ekat”." )
( B10___02_Ephesians___ESSWYIN1DA_00021 "(Circumcise-ellghat yugusighhiiniitnituq.)" )
( B10___02_Ephesians___ESSWYIN1DA_00022 "Neqamikluku tamaani pilleghni nalluksaghaghsi Christ-a kinangutanga." )
( B10___02_Ephesians___ESSWYIN1DA_00023 "Nunataayaghtusi Israel-eghmiinun enkaam ilatellghisaghtusi Kiyaghneghem akequsaqegkaanun ellngitnun." )
( B10___02_Ephesians___ESSWYIN1DA_00024 "Nunami whani kiyaghtengnguyaghtusi sighimallngunasillu Kiyaghnengunasillu." )
( B10___02_Ephesians___ESSWYIN1DA_00025 "Iwernga maaten pilleghmi Christ Jesus-mun ilasimaasi." )
( B10___02_Ephesians___ESSWYIN1DA_00026 "Sivunghani awavansaghtusi Kiyaghneghmeng, iwernga maaten pilleghmi tughaaghusimaasi ellnganun Christ-am aawakun." )
( B10___02_Ephesians___ESSWYIN1DA_00027 "Christ-a ellnga katam nekeggmelqaghput." )
( B10___02_Ephesians___ESSWYIN1DA_00028 "Ellnganguuq ataasiightestilghii Jews-enengllu Gentile-enengllu." )
( B10___02_Ephesians___ESSWYIN1DA_00029 "Naafqegkaqaa minglluta aaftilghii whangkunneng, enkaam anguyakunnanighqegkaqiinkut." )
( B10___02_Ephesians___ESSWYIN1DA_00030 "Christ-am tuqulleghmikun atuunanighqegkaqii Jews-et Liilightuusiitlu qelghusiitlu." )
( B10___02_Ephesians___ESSWYIN1DA_00031 "Tawaten pikaaguq Jews-etlu Gentile-etlu ataasiightesqelluki ellmikun." )
( B10___02_Ephesians___ESSWYIN1DA_00032 "Enkaam nekeggmellengestekaqii." )
( B10___02_Ephesians___ESSWYIN1DA_00033 "Tuqulleghmikun qaquurakun, Christ-am ugumikunnanighqii Jews-etlu Gentile-etlu." )
( B10___02_Ephesians___ESSWYIN1DA_00034 "Taagken ataasiightestii, ilaliighutestiillu Kiyaghneghmun." )
( B10___02_Ephesians___ESSWYIN1DA_00035 "Christ-a tagiluni ungipaqikaaguq nekeggmelleghmeng elpesinun Gentile-enun, awavantengnguyalghiisi Kiyaghneghmun." )
( B10___02_Ephesians___ESSWYIN1DA_00036 "Ungipaqikaaguqlu nekeggmelleghmeng Jews-enun, qantaghantengngulghiit Kiyaghneghmun." )
( B10___02_Ephesians___ESSWYIN1DA_00037 "Enkaam Christ-akun Jews-enillu Gentile-enillu tagiyaqlegughtukut Atamun ataasikun Taghneghakun." )
( B10___02_Ephesians___ESSWYIN1DA_00038 "Enkaangam elpesi Gentile-eni nunataananightusi." )
( B10___02_Ephesians___ESSWYIN1DA_00039 "Itupill nunalgutkaaghtiisi Kiyaghneghem yugita, ilatusillu nengllugutanganun Kiyaghneghem." )
( B10___02_Ephesians___ESSWYIN1DA_00040 "Mangteghaatun ayuqusi nekeftekat tunemangllaqiitgun apostle-etlu uuknaliqistetlu." )
( B10___02_Ephesians___ESSWYIN1DA_00041 "Christ Jesus ellnga katam kangigham uyghakaa." )
( B10___02_Ephesians___ESSWYIN1DA_00042 "Qamaglluteng mangtegham nalighneghi nekeghquutngaat qerngaghmeng Christ-akun." )
( B10___02_Ephesians___ESSWYIN1DA_00043 "Taakut nalighneghet nulayalghiimeng temple-ngughtengnguut Ataneghmun." )
( B10___02_Ephesians___ESSWYIN1DA_00044 "Taana temple-a agleghnaghtuq." )
( B10___02_Ephesians___ESSWYIN1DA_00045 "Ilatngalleghpesigun Christ-amun, maligullusi ilangitnun ugpeqanun nekeftengnguusi mangteghamun Kiyaghneghem kiyaghfiganun Taghneghagmikun." )
